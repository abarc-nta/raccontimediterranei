---
weight: 4
images:
  - /images/dambrosi.jpeg
multipleColumn: true
title: Ugo D'Ambrosi
tags:
  - work
  - archive
---

### **Ugo D'Ambrosi**<br />

(San Valentino Torio, SA, 1927 - Reggio Calabria, 2021)<br />
_Forme in movimento_<br />
1998<br />
Olio su tavola<br />
100 x 110 cm<br />
Estensione pittorica di Mariachiara Falcomatà

Ugo D’Ambrosi, campano di nascita e calabrese di adozione, si è formato a Napoli
sotto la guida di egregi maestri tra i quali si ricorda Vasco Pratolini, suo docente
di Storia dell’Arte. Nel 1962 giunge a Reggio Calabria per insegnare presso il Liceo
Artistico “Mattia Preti”, contemporaneamente alla sua attività di pittore, si svolge
quella d’incisore, che s’intensifica soprattutto negli anni Ottanta quando diviene titolare,
per oltre un ventennio, della cattedra di Tecniche dell’Incisione presso l’Accademia di
Belle Arti di Reggio Calabria. Il linguaggio artistico del pittore salernitano è quello
dell’Informale, basato sulle possibilità espressive della materia, del colore usato in modo
puro e libero da ogni campitura limitante.

Nel 1998, Ugo D’Ambrosi approda a soluzioni pittoriche ormai mature e complesse, la sua
matrice informale, traspare netta, attraverso pennellate corpose, come in quest’opera che
si colloca nella lunga serie di rivisitazioni dal titolo “Forme in movimento”. Il dipinto
donato all’Accademia di Belle Arti racchiude una tecnica stilistica che lo ha visto impegnato
per oltre un decennio nella ricerca di un’espressività legata al rapporto luce – colore, ch’è
stato il file rouge della sua poetica pittorica, sostenuta dall’imponente bagaglio culturale
che lo ha contraddistinto nell’ambiente artistico e sociale.
