---
weight: 4
images:
  - /images/diraco.jpeg
multipleColumn: true
title: Michele Di Raco
tags:
  - work
  - archive
---

### **Michele Di Raco**<br />

(Reggio Calabria, 1934)<br />
_Bagnante_<br />
1967<br />
Gesso<br />
180 x 61 x 32 cm<br />

Michele Di Raco, compie gli studi artistici tra Reggio Calabria e Roma,
si forma nella scuola di scultura di Alessandro Monteleone, protagonista
indiscusso del Novecento calabrese. L’attività artistica dello scultore
reggino è sempre stata completata da quella didattica, fu docente
dell’Istituto d’Arte di Reggio Calabria, fortemente voluto da Alfonso
Frangipane e nel 1973 diviene preside, per un decennio, del Liceo Artistico
“Mattia Preti”, titolare della cattedra di scultura. Nel 2010, lo stesso
artista dona all’Accademia di Belle Arti di Reggio Calabria, un importante
nucleo di opere della sua gipsoteca. La Bagnante, opera esposta, racchiude
gli stilemi che hanno caratterizzato tutta la sua produzione artistica di
carattere votivo e laico, pregne di tragico lirismo e metafisico verismo.
Posto di rilievo nella ricerca di Di Raco lo ha la femminilità, indagata
nelle sue più ampie declinazioni, in profondità, i corpi rappresentati sempre
serrati in gesti intimi e meditativi in una sintesi emotiva e materica che
evoca la purezza della gioventù e l’eros della maturità.
