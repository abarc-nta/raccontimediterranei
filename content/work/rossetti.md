---
weight: 4
images:
  - /images/rossetti.jpeg
multipleColumn: true
title: Marcello Rossetti
tags:
  - work
  - archive
---

### **Marcello Rossetti**<br />

(Roma, 1939)<br />
_Limitazione_<br />
1968<br />
Tempera su legno<br />
70 x 52 cm<br />
Estensione pittorica di Jasmine Iannì

Docente incaricato di Scenografia presso l’Accademia di Belle Arti
di Reggio Calabria dal 1970 al 1973, Marcello Rossetti poggia sulle
solide fondamenta delle Avanguardie Storiche del Novecento tutta la
sua formazione artistica. Negli anni Sessanta insieme al padre Pietro
ha la possibilità di frequentare i principali esponenti dell’arte
povera e dell’informale italiano. Limitazione è un’opera modulare la
cui composizione rimanda ad una concezione teatrale dello spazio e del
tempo. Le quinte dell’opera sembrano richiamare le fasi chiaroscurali
di una scultura, scandendo lo spazio in moduli sfasati, dove anche i
vani delle intercapedini concorrono alla realizzazione di una complessa
scenografia di solidi geometrici e ombre.
